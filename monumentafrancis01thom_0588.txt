430 ΑΜΕ DE MARIsco

reor, quod quorsumcunque tendatur in totali orbe, aut
ad orientem aut ad occidentem, aut ad septentrionem
aut ad meridiem, nullis temporibus reperire possibile est
unde tantis opum affluentiis ecclesiasticae sublimitatis
honori serviatur. Quis enim sufficeret mirari ditis-
simas dotes cathedrarum, fertilissimas obventiones pa-
rochiarum, abundantissimas possessiones religionum, et
praeter stupendas annuorum provectuum exuberantias
copiosissimas spontanearum praebitionum profusiones, et
multiplicissimas iinpositarum contributionum praesta-
tiones? EX quibus ecclesiasticorum ordinum auctoritas
jugi juvatur sufficientia, ut sumptuum honestati con-
venientius provideat, et amicorum benevolentiam soci-
alius conciliet, et inimicorum violentiam vigentius pro-
pellat. Quis ergo non videat, domine reverendissime,
quod etsi eis, quos nunc designavi, dignationis vestrae
benignitas plurimum sit necessaria eidem tamen eorun-
dum subjectionis siue humilitas non parum est oppor-
tuna? Quid cst igitur, quod ipsis unquam vestrae seduli-
tatis provisiva bonitas negare valuerit, ubi interpellanti-
bus suffragari cognoscitur aut justze necessitatis coactio,
aut verto rationis requisitio, aut pize utilitatis intentio?
Prorsus sicut fieri assolet, tam gratae filiationi gratiosa
paternitas gloriosam gratiam rependere curabit, Illum
imitata, qui dicit : “ Quicunque honorificaverit me,
“ glorificabo eum 3 qui autem contemnunt me, erunt
‘⁴ ignobiles.” Si quandoque subjectio filialis humanum
passa paternali disciplinae submurmuraverit, non tam
veniam, quam commendationem meruit, quod celeriter
ad cor reversa jussionibus paternis obtemperandi Ju-
giter gerit promptitudinem. In exemplum venit filius
evangelicus, qui postea quoniam patri contradixit,
poenitentia motus patris imperium adimplevit. Si non
vererer voces importunas benignis auribus ingerere,
honorabilem coetum dominorum cardinalium precibus
pulsare satagerem3 scd novi quod sufficiat piis pectori-
bus tantorum sapientum occasionem praestitisse.

